การแนะนำการพัฒนาการแสดงผลระบบส่วนหน้า (frontend) ในเว็บไซต์เพื่อการแสดงผลอย่างมีประสิทธิภาพ
Introduction to the development of frontend the web for efficiency
บทคัดย่อ

เนื่องจากผู้เขียนมีความสนใจในการพัฒนาเอฟเฟกต์ต่างๆ บนเว็บไซต์ด้วย JavaScript โดยเฉพาะการใช้งานไลบรารีอย่าง GSAP (GreenSock Animation Platform) ซึ่งช่วยให้การสร้างแอนิเมชันมีความยืดหยุ่นและเขียนได้ง่ายมากขึ้น อย่างไรก็ตาม ในกระบวนการพัฒนาเว็บไซต์ https://palat2023.com ผู้เขียนพบปัญหาที่ทำให้เว็บไซต์มีอาการกระตุกหรือไม่ราบรื่นในการใช้งาน ซึ่งปัญหาดังกล่าวมักจะเกิดจากการที่การเขียนโค้ด JavaScript ที่ซับซ้อน หรือการจัดการทรัพยากรที่ไม่เหมาะสม ส่งผลให้การแสดงผลหน้าเว็บเกิดความล่าช้า ผู้เขียนจึงเริ่มต้นศึกษาและปรับปรุงการทำงานของเว็บไซต์ โดยเน้นไปที่การปรับปรุงประสิทธิภาพ (optimization) ของเว็บไซต์ในส่วนของ front-end เพื่อให้การแสดงผลและประสบการณ์ผู้ใช้งานมีความลื่นไหลมากขึ้น
อย่างไรก็ตาม ในระหว่างการเขียนเว็บไซต์ https://palat2023.com ผู้เขียนพบว่าการปรับปรุงประสิทธิภาพของเว็บไซต์ทางด้าน front-end นั้นยังขาดแคลนคำแนะนำหรือแนวทางที่ครอบคลุมในระดับขั้นกลางถึงขั้นสูง (intermediate to advanced) โดยเฉพาะอย่างยิ่งสำหรับผู้ที่มีความรู้พื้นฐานและต้องการยกระดับทักษะของตนเอง ผู้เขียนจึงเล็งเห็นถึงความสำคัญในการรวบรวมข้อมูล เทคนิค และวิธีการต่างๆ ที่มีประสิทธิภาพในการปรับปรุงการทำงานของเว็บไซต์ โดยเน้นไปที่การเพิ่มความเร็วและลดอาการกระตุกที่เกิดจากการทำงานของ JavaScript
รายงานฉบับนี้จึงถูกจัดทำขึ้นเพื่อเป็นแนวทางและเครื่องมือสำหรับนักพัฒนาที่ต้องการยกระดับทักษะการพัฒนาเว็บไซต์ของตนในด้านการปรับปรุงประสิทธิภาพ โดยผู้เขียนได้รวบรวมเทคนิคที่สำคัญ และแบ่งปันประสบการณ์จากการปรับปรุงเว็บไซต์จริง เพื่อให้สามารถนำไปประยุกต์ใช้ในโครงการของตนเองได้อย่างมีประสิทธิภาพมากยิ่งขึ้น

คำสำคัญ:Frontend, Javascript Effect and Animation, CSS Effect and Animation
